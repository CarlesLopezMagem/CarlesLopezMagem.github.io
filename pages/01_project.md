---
layout: page
title: El projecte
permalink: /el-projecte/
image: '/assets/img/banners/construction.jpg'
---

Estic segur que totes i tots hem sentit a parlar de que Facebook, Amazon i Google espien als sus usuaris per vendre les seves dades i com s'utilitzen aquestes dades per manipular opinions de la societat. Segur que també hem sentit mil cops que Apple dissenya els seus dispositius amb una vida útil limitada, conegut com obsolescència programada, o que Microsoft exerceix grans monopolis als seus sectors. Però, tot i saber això, la majoria de nosaltres no fem res per evitar-ho, pensem que no tenim capacitat per fer-hi res o que no hi ha cap altra alternativa. Tots aquests fets ja fa temps que em generen una inquietud que no puc ignorar...

Així doncs, des de l'estiu de 2019, vaig començar a treballar i a buscar alternatives als serveis que ens ofereixen aquestes grans marques que considerava que utilitzaven la tecnologia de manera poc ètica, sovint gens transparent i sempre dintre el marc dels interessos del capital. Mica en mica aquesta recerca va donant els seus fruits de manera que creo aquest portal web i aquest blog de L'Esquerrà.cat per intentar recollir tot el que he anat fent aquest temps. El meu objectiu no és únicament deixar constància de tot aquest treball sinó també intentar trobar més persones amb les mateixes inquietuds amb les que poder crear xarxa i treballar de manera col·lectiva.

Tot i que el treball i el blog se centren en la [Sobirania Tecnològica](https://ca.wikipedia.org/wiki/Sobirania_tecnològica), intentaré que aquesta no sigui l'única temàtica i publicaré continguts tant personals com també d'altres que requereixin d'alguns coneixements tècnics. Així espero que tothom pugui trobar en aquest blog alguna cosa que li sigui del seu interès.
